ABD'de Demokrat Parti'nin başkan adayı Joe Biden, 3
Kasım'da yapılacak seçimde rakibi Donald Trump'ın yenilgiyi
kabul etmemesi halinde Beyaz Saray'dan askerlerin
eşliğinde çıkarılabileceğini söyledi.
Comedy Central'da Noah Trevor'ın Daily Show programına
konuk olan Biden, "En büyük endişem Trump'ın bu seçimleri
çalmaya çalışması. Kendisi de oyunu böyle kullanmasına
rağmen postayla oy kullanımının hileli olduğunu söylüyor.
Görevi bırakmayı kabul etmemesi halinde üst düzey
askerlerin onu Beyaz Saray'dan çıkaracağına eminim" dedi.
Trump, 2016 seçimlerinden önce Demokratların seçimlerde
hile yapacağını öne sürmüş, seçimleri kazandıktan sonra da
rakibi Hillary Clinton lehine yasa dışı olarak 3 milyon oy
kullanıldığını iddia etmişti.
Hillary Clinton seçimlerde Trump'tan 3 milyon fazla oy
almıştı.
ABD'de seçim sisteminde başkanı doğrudan seçmenlerin
oyu değil Seçiciler Kurulu belirliyor. Seçmenler,
eyaletlerinden Seçiciler Kurulu'na gönderecekleri delegeler
için oy kullanıyor.
