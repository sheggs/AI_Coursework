Süper Lig'de karşılaşmalar yaklaşık üç aylık aranın ardından
bugün, Göztepe-Trabzonspor ve Fenerbahçe- HES Kablo
Kayserispor maçlarıyla başlıyor.
Koronavirüs salgını nedeniyle ara verilen ligde en son 17
Mart'ta Göztepe-Çaykur Rizespor maçı oynanmıştı.
Ziraat Türkiye Kupası maçları ise 16 Haziran'da
Fenerbahçe-Trabzonspor, 18 Haziran'da da Aytemiz
Alanyaspor- Fraport-TAV Antalyaspor yarı final
karşılaşmalarıyla devam edecek.
Türkiye Futbol Federasyonu (TFF), maçların güvenli bir
şekilde oynanmasına yönelik bir Futbola Dönüş Protokolü
hazırladı.
Protokoldeki önlemler şöyle:
TFF, stadyumlardaki kişi sayısına dair de bir tavsiye
yayınladı.
Buna göre maçlara yayıncı kuruluştan 70, diğer
kuruluşlardan da 40 kişi akredite olabilecek. Yayıncı kuruluş
dışındaki kontenjan basın tribününde 8 kişi, saha kenarında
12 fotomuhabir ve 20 kameraman olarak sınıflandırıldı.
